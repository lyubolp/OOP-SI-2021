# Седмица 01

## Задача 1

Напишете програма, която приема на входа три аргумента - числата *m*, *n*, *a*.  Програмата да принтира матрица с размер (m*n), чийто елементи са задедени по следният начин: `Aij = {0 | i != j}; Aij = {a | i == j}`

## Задача 2

Напишете програма, която реализира част от играта "Змия". Змията да има необходимите член-данни като позиция по x и по y. Да се реализират подходящи методи - за промяна и достъп до x и y.

## Задача 3

Напишете програма, която да помага за следенето за складови наличности на различни видове хранителни стоки. Всяка стока да има следните свойства - брой, цена на закупуване, цена на продажба, вид *(вида може да бъде: бързоразваляща, опакована, издържаща на топло, застояла. Сами преценете как да реализирате вида на стоката)*. Да се напишат функции за калкулиране на печалба от продажбата на дадена хранителна стока, фунцкия за въвеждане на продукт и функция за извеждане на цялата информация за дадена стока. Да се направи масив от стоки. 

## Задача 4

Напишете програма, която помага за следенето на оценките на студентите. Всеки студент има факултетен номер 10 оценки по 10 предмета *(името на предмета е важно, помислете как може да комбинирате оценката с името на предмета)*. Да се напишат функции за въвеждане на оценки, пресмятане на средно аритметично на всички оценки и извеждане на оценка по даден предмет.

## Задача 5

Напишете програма, която да декларира структура Rectangle с член-данни дължина и ширина. Дефинирайте:

1. функция, която извежда на екрана дължината и ширината на правоъгълник;
2. функция, която инициализира член данните на правоъгълника от потребителя;
3. функция, която създава правоъгълник.

## Задача 6

Реализирайте функция, която:

- прочита две цели числа n и m от конзолата и заделя двумерен масив(матрица) от цели числа с размери n x m
- прочита n * m числа и ги записва последователно по редове в матрицата
- изписва матрицата транспонирана
- освобождава заделената за матрицата памет

## Задача 7

Реализирайте структура, описваща филм (Movie) със следните характеристики:

- име на филм (символен низ)
- продължителност в минути (цяло число)
- жанр / категория - криминален, комедия, екшън, трилър, ужаси

Създайте динамичен масив от филми и го сортирайте по име (в лексикографска наредба) в нарастващ ред.

## Задача 8

Реализирайте структура, която моделира квадратно уравнение. Квадратното уравнение се дефинира с 3 коефициента `a, b, c`, които са произвилни числа. Напишете методи за изчисление на решенията ако има реални такива.