## Задача 1

Напишете клас `Laptop`. Един лаптоп се нуждае от марка и модел (стринг с произволна дължина), цена, размер на екрана (в инчове), процесор (помислете как да представите процесора с нужните му характеристики - тактова честота, брой ядра и размер на КЕШ паметта), РАМ памет и капацитет на батерията. Напишете следните специални методи:

- Конструктор по подразбиране
- Конструктор за копиране
- Конструктор(и) с параметри, данните за един лаптоп
- Оператор за присвояване
- Деструктор
- Оператори <, >, ==, != за сравнение на размерите на екраните на два лаптопа

Напишете подходящи методи за upgrade на процесора и РАМ-а, както и метод за подходящо принтиране на информацията.

## Задача 2

Напишете клас `ToDo`, който описва задача, която трябва да се изпълни. Всяка задача си има id, описание и индикатор за това дали тя е изпълнена или не. Напишете следните специални методи на класа:
- Конструктор по подразбиране
- Конструктор за копиране
- Оператор за присвояване
- Деструктор

Напишете метод за изпълнение на задачата.

## Задача 3

Разширете класа `Complex` [(линк тук)](https://github.com/SI-FMI-2019/OOP-2020/tree/master/02/Solutions/Complex) , като добавите следните оператор:

- оператор+ (за събиране на две комплексни числа)
- оператор- (за изваждане на две комплексни числа)
- оператор* (за умножение)
- оператор/ (за деление)
- оператор == (за сравнение дали две комплексни числа са равни)
- оператор != (за сравнение дали две комплексни числа не са равни)

## Задача 4

Магьосникът  Маг-О-Кодерски е магьосник в местното за ФМИ заведение BeerOverflow.  Там той изпълнява всяка вечер своя коронен номер - всеки посетител на  BeerOverflow пуска нещо в "магическата кутия" на Маг-О-Кодерски, а в  края на вечерта кутия изхвърля един предмет във въздуха, на случаен  принцип.  

Маг-О-Кодерски  също е и програмист. Той иска да напише програма, в която да въвежда  променливи от целочислен тип, и при извикване на даден метод, "кутията" да му връща  случайна променлива от вече въведените.  

Да се напише клас **MagicalBox** със следните член-данни: 

- Динамичен масив (който да се разширява при необходимост) 

Методи: 

- *insert()* - добавя елемент към кутията 
- *pop()*  - премахва случаен елемент от кутията. Ако кутията е празна, да показва  подходящо съобщение 

Може да дефинирате допълнителни методи и член-данни 