## Задача 1
Реализирайте клас наредена двойка (`Pair`), който съдържа две променливи от произволен тип. Напишете конструктор с параметри, get-ъри и set-ъри за атрибутите на класа, както и метод, който връща максималния елемент от наредената двойка. Предефинирайте операторите `==` и `!=` за `Pair`.

**Бонус: Модифицирайте `Pair` да работи и с две променливи от произволни различни типове.**

## Задача 2
`Stack` е много важна и полезна структура от данни. Информация за нея можете да намерите [тук](https://learn.fmi.uni-sofia.bg/pluginfile.php/244758/mod_resource/content/1/Stack.pdf). Представете ваша реализация на класа `Stack`, който да работи с елементи от произволен тип. Напишете съответните методи за добавяне на елемент към стека (push(element)), както и за премахване на елемент от стека (pop()). Нека методът pop() да връща като резултат току що премахнатият елемент от стека. Добавете и метод getSize(), който връща броя на елементите в стека.

## Задача 3

Напишете клас `Calculator`, който има две променливи от template-ен тип. Предефинирайте следните оператори на класа `Calculator` :

- `operator+` - събира двете член-данни
- `operator-` - изважда двете член-данни
- `operator*` - умножава двете член-данни
- `operator/ `- разделя двете член-данни
- `operator==` - сравнява двете член-данни

## Задача 4

Магьосникът  Маг-О-Кодерски е магьосник в местното за ФМИ заведение BeerOverflow.  Там той изпълнява всяка вечер своя коронен номер - всеки посетител на  BeerOverflow пуска нещо в "магическата кутия" на Маг-О-Кодерски, а в  края на вечерта кутия изхвърля един предмет във въздуха, на случаен  принцип.  

Маг-О-Кодерски  също е и програмист. Той иска да напише програма, в която да въвежда  променливи от даден тип (един път може да са int, друг път char, а трети  път - Rational), и при извикване на даден метод, "кутията" да му връща  случайна променлива от вече въведените.  

Да се напише клас **MagicalBox** със следните член-данни: 

- Динамичен масив (типа на променливите не е ясен предварително, но знаем че всички променливи са от един тип) 

Методи: 

- *insert()* - добавя елемент към кутията 
- *pop()*  - премахва случаен елемент от кутията. Ако кутията е празна, да показва  подходящо съобщение 

Може да дефинирате допълнителни методи и член-данни 