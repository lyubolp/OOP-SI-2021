
## Задача 1
Обикновено всеки продуктов софтуер се нуждае от механизъм за проследяване на извършените операции по време на изпълнение. За това се грижат системите за логване на стъпките, през които е минала система, отпечатвайки най-различна информация в текстов `log` файл. Вашата мисия е да създадете клас `Logger`, който да върши точно тази задача - да отпечатва съобщения в `log` файлове, които в последствие да се използват за лесно откриване на евентуални грешки. Вашият `Logger` трябва да се грижи за създаването на текстови лог файлове, като това трябва да става чрез указване на пътя до съответния файл на файловата система на компютъра ви, или чрез път към файл по подразбиране. Освен това класът `Logger` трябва да пише стойности от произволен тип във файла, който е създал, като това става чрез следните методи:

- `write(const char*)` - записва текстово съобщение във файла с логове като не слага нов ред след съобщението
- `write(const T*)` - записва стойност от произволен тип във файла с логове като не слага нов ред след стойността
- `writeLine(const char*)` - същият като метода `write(const char*)`, само че този път слага нов ред след съобщението
- `writeLine(const Т*)`- същият като метода `write(const Т*)`, само че този път слага нов ред след съобщението

Използвайте операциите за отваряне / затваряне на файлове, както и режимите за работа с тях, където сметнете за добре.

